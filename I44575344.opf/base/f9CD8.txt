དེ་ནས་འཁོར་དེ་ན་བྱང་ཆུབ་སེམས་དཔའ་དེ་དག་དང་༑་ཉན་ཐོས་ཆེན་པོ་དེ་དག་དང་༑་བརྒྱ་བྱིན་དང་༑་ཚངས་པ་དང་༑་འཇིག་རཏེན་སྐྱོང་བ་དེ་དག་དང་༑་ལྷའི་བུ་དེ་དག་དང་༑་ལྷའི་བུ་མོ་དེ་དག་འདི་སྙམ་དུ་སེམས་སོ་༑༑འཇམ་དཔལ་གཞོན་ནུར་གྱུར་པ་དང་༑་སྐྱེས་བུ་དམ་པ་དེ་གཉིས་སྨྲ་བ་ལས་དེར་ནི་ཆོས་བསྒྲགས་པའི་གཏམ་ཆེན་
པོ་གདོན་མི་ཟ་བར་འབྱུང་ངོ་སྙམ་སྟེདེ་ནས་བྱང་ཆུབ་སེམས་དཔའ་བརྒྱ་སྟོང་དང་༑་ཉན་ཐོས་ལྔ་བརྒྱ་ཙམ་དང་༑་བརྒྱ་བྱིན་དང་༑་ཚངས་པ་དང་༑་འཇིག་རྟེན་སྐྱོང་བ་ཤིན་ཏུམང་བ་དང་༑་ལྷའི་བུ་བརྒྱ་སྟོང་ཕྲག་ཤིན་ཏུ་མང་པོ་རྣམས་ཆོས་ཉན་པའི་ཕྱིར་འཇམ་དཔལ་གཞོན་ནུར་གྱུར་པའི་ཕྱི་བཞིན་དཨོང་ངོ་༑༑དེ་ནས་འཇམ་དཔལ་གཞ
ོན་ནུར་གྱུར་པ་བྱང་ཆུབ་སེམས་དཔའ་དེ་དག་དང་༑་ཉན་ཐོས་ཆེན་པོ་དེ་དག་དང་༑་བརྒྱ་བྱིན་དང་༑་ཚངས་པ་དང་༑་འཇིག་རྟེན་སྐྱོང་བ་དེ་དག་དང་༑་ལྷའི་བུ་དེ་དག་ཐམས་ཅད་ཀྱིས་ཡོངས་སུ་བསྐོར་ཅིང་མདུན་དུ་བདར་ཏེ་༑་ཡངས་པའི་གྲོང་ཁྱེར་ཆེན་པོར་ཞུགས་སོ་༑༑

