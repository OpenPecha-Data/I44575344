འཇམ་དཔལ་གྱིས་སྨྲས་པ་༑་རིགས་ཀྱི་བུ་བྱང་ཆུབ་སེམས་དཔའ་ན་པས་ཇི་ལྟར་རང་གི་སེམས་ངེས་པར་བསམ་པར་བྱ་༑

དྲི་མ་མེད་པར་གྲགས་པས་སྨྲས་པ་༑་འཇམ་དཔལ་བྱང་ཆུབ་སེམས་དཔའ་ན་བས་ནི་བདག་གི་སེམས་ལ་འདི་ལྟར་ངེས་བར་བསམ་པར་བྱའོ་༑༑ནད་ནི་སྔོན་གྱི་མཐའ་ནས་ཡོད་པ་མ་ཡིན་པ་ཕྱིན་ཅི་ལོག་གི་ལས་ཀུན་ནས་ལྡང་བ་ལས་བྱུང་ངོ་༑༑་ཡང་དག་པ་མ་ཡིན་པ་ཀུན་ཏུ་རྟོག་པའི་ཉོན་མོངས་པ་ལས་བྱུང་སྟེ་༑དོན་དམ་པར་ནི་འདི་ལ་གང་གི་ན་བ
་ཞེས་བྱ་བའི་ཆོས་དེ་གང་ཡང་མི་དམིགས་སོ་༑༑དེ་ཅིའི་ཕྱིར་ཞེ་ན་༑འབྱུང་བ་ཆེན་པོ་བཞི་ལས་གྱུར་པའི་ལུས་འདི་ཁམས་འདི་དག་ལ་བདག་པོ་གང་ཡང་མེད་དེ་བསྐྱེད་པ་ཡང་མཨེད་དོ་༑༑ལུས་འདི་ལ་བདག་མེད་དེ་༑བདག་ཏུ་མངོན་པར་ཞེན་པ་མ་གཏོགས་པར་འདི་ལ་དོན་དམ་པར་ན་གང་ནད་ཅེས་བྱ་བ་དེ་མི་དམིགས་ཏེ་༑དེ་བས་ན་བདག་ནི་
མངོན་པར་ཞེན་པ་མེད་ཅིང་༑་ནད་ཀྱི་རྩ་བ་ཀུན་ཤེས་པ་ལ་གནས་པར་བྱའོ་ཞེསྡེས་བདག་ཏུ་འདུ་ཤེས་པརྒྱུན་བཅད་དེ་ཆོས་ཀྱི་འདུ་ཤེས་བསྐྱེད་པར་བྱའོ་༑༑ལུས་འདི་ནི་ཆོས་མང་པོ་འདུས་པ་སྟེསྐྱེ་བ་ན་ཡང་ཆོས་ཁོ་ན་སྐྱེ་༑འགཨག་པ་ན་ཡང་ཆོས་ཁོ་ན་འགག་སྟེ་༑ཆོས་དེ་དག་ནི་ཕན་ཚུན་དུ་མི་ཚོར་མི་ཤེས་ཏེ་༑ཆོས་དེ་དག་སྐ
ྱེ་བ་ན་ཡང་འདི་སྙམ་དུ་བདག་སྐྱེའོ་སྙམ་དུ་མི་སེམས་སོ་༑༑འགག་པ་ན་ཡང་འདི་སྙམ་དུ་བདག་འགག་གོ་སྙམ་དུ་མི་སེམས་སོ་༑༑

