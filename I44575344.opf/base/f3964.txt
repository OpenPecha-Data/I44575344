དེ་ནས་འཇམ་དཔལ་འཁོར་དང་བཅས་པ་དྲི་མ་མེད་པར་གྲགས་པའི་གནས་ག་ལ་བ་དེར་དོང་སྟེ་ལྷགས་ནས་ནང་དུ་འོངས་པ་དངཁྱིམ་དེ་སྟོང་པར་མཐོང་སྟེ་༑་དེ་ན་སྒོ་བ་ཡང་མེད་༑དྲི་མ་མེད་པར་གྲགས་པ་ཉལ་ཞིང་འདུག་པའི་ཁྲི་གཅིག་པུ་དེ་ལས་གཞན་ཁྲི་ཨཱམ༑་ཁྲིའུ་ཡམ་༑་སྟན་མ་མཐོང་ངོ་༑༑དེ་ནས་ལི་ཙ་བཱི་དྲི་མ་མེད་པར་གྲགས་པས་
འཇམ་དཔལ་གཞོན་ནུར་གྱུར་པ་མཐོང་སྟེ་༑་མཐོང་ནས་འདི་སྐད་ཅེས་སྨྲས་སོ་༑༑འཇམ་དཔལ་ལེགས་པར་འོངས་སོ་༑་འཇམ་དཔལ་༑་ཤིན་ཏུ་ལེགས་པར་འོངས་སོ་༑་སྔོན་མ་འོངས་༑་མ་མཐོང༑་མ་ཐོས་པ་མཐོང་ངོ་༑༑

འཇམ་དཔལ་གྱིས་སྨྲས་པ་ཁྱིམ་བདག་ཇི་སྐད་ཟེར་བ་དེ་བཞིན་ཏེ་༑གང་འོངས་པ་དེ་ནི་ཕྱིས་མི་འོང་ངོ་༑༑གང་སོང་བ་དེ་ཡང་ཕྱིརམི་འགྲོའོ་༑༑དེ་ཅིའི་ཕྱིར་ཞེ་ན་༑མ་འོངས་པ་ལ་འོང་བར་ཤེས་པ་ཡང་མེད་ཅིངསོང་བ་ལ་ཡང་འགྲོ་བར་ཤེས་པ་མེད་པ་ལ་༑གང་མཐོང་བ་དེ་ནི་ཕྱིར་ཡང་བལྟ་བར་བྱ་བ་མ་ཡིན་པའི་ཕྱིར་རོ་༑༑

