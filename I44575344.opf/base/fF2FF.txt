འདི་དག་ལ་ཆོས་གང་ཡང་ཉེ་བར་སྦྱར་བར་ཡང་མི་བྱ་༑བསལ་བར་མི་བྱ་སྟེ་༑་དེ་གཞི་གང་ལས་ནད་བྱུང་བ་དེ་ཡོངས་སུ་ཤེས་པརབྱ་བའི་ཕྱིར་དེ་དག་ལ་ཆོས་བཤད་པར་བྱའོ་༑༑གཞི་དེ་གང་ཞེ་ན་༑འདི་ལྟ་སྟེ་༑་ལྷག་པར་དམིགས་པ་ནི་གཞིའོ་༑༑ལྷག་པར་དམཨིགས་པའི་གཞི་ལ་ཇི་ཙམ་དུ་དམིགས་པ་དེ་ཙམ་དུ་ནད་ཀྱི་གཞིའོ་༑༑ཅི་ལ་ལྷག་པར
་དམིགས་ཤེ་ན་༑ཁམས་གསུམ་ལ་ལྷག་པར་དམིགས་སོ་༑༑ལྷག་པར་དམིགས་པའི་གཞི་ཡོངས་སུ་ཤེས་པ་གང་ཞེ་ན་༑འདི་ལྟ་སྟེ་༑་དམིགས་པ་མེད་ཅིང་མི་དམིགས་པའོ་༑༑གང་མི་དམིགས་པ་དེནི་ལྷག་པར་མི་དམིགས་པའོ་༑༑ཅི་མི་དམིགས་ཞེ་ན་༑འདི་ལྟ་སྟེ་༑་བདག་ཏུ་ལྟ་བ་དང་༑་ཕ་རོལ་ཏུ་ལྟ་བ་དང་༑་ལྟ་བ་གཉིས་སཨུ་མི་དམིགས་ཏེ་༑་དེས་
ན་མི་དམིགས་པ་ཞེས་བྱའོ་༑༑འཇམ་དཔལ་དེ་ལྟར་བྱང་ཆུབ་སེམས་དཔའ་ན་བས་རྒ་བ་དང་༑་ན་བ་དང་༑་འཆཨི་བ་དང་༑་སྐྱེ་བ་སྤང་བའི་ཕྱིར་བདག་གི་སེམས་ལ་ངེས་པར་བསམ་པར་བྱའོ་༑༑འཇམ་དཔལ་༑་བྱང་ཆུབ་སེམས་དཔའ་རྣམས་ཀྱི་ནད་ནི་དེ་ལྟ་བུ་ཡིན་ཏེ་༑གལ་ཏེ་དེ་ལྟ་མ་ཡིན་དུ་ཟིན་ན་༑་འབད་པ་དོན་མེད་པར་འགྱུར་རོ་༑༑འདི་ལྟ་
སྟེ་༑་དཔེར་བྱ་ན་ཕྱིར་རགོལ་བ་བཅོམ་བས་དཔའ་བོ་ཞེས་བྱ་བདེ་བཞིན་དུ་རྒ་བ་དང་༑་ན་བ་དང་༑་འཆི་བའི་སྡུག་བསྔལ་ཞི་བར་བྱེད་པས་བྱང་ཆུབ་སེམས་དཔའ་ཞེས་བྱའོ་༑༑

