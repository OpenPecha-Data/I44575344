དེས་ཆོས་ཀྱི་འདུ་ཤེས་ཀུན་ཤེས་པར་བྱ་བའི་ཕྱིར་སེམས་བསྐྱེད་པར་བྱ་སྟེ་༑གང་བདག་གིས་འདི་ལྟར་ཆོས་སུ་འདུ་ཤེས་པ་དེ་ཡང་ཕྱིན་ཅི་ལོག་སྟེ་༑ཕྱིན་ཅི་ལོག་ནི་ནད་ཆེན་པོའོ་༑༑བདག་ནི་ནད་དང་བྲལ་བར་བྱ་སྟེ་༑ནད་རབ་ཏུ་སྤང་བའི་ཕྱིར་བརྩོན་པར་བྱའོ་༑༑དེ་ལ་ནད་སྤང་བ་དེ་གང་ཞེ་ན་༑འདི་ལྟ་སྟེ་༑་ངར་འཛིན་པ་དང
་༑་ང་ཡིར་འཛིན་པ་སྤང་བའོ་༑༑ངར་འཛིན་པ་དང་༑་ང་ཡིར་འཛིན་པ་སྤང་བ་དེ་གང་ཞེ་ན་༑འདི་ལྟ་སྟེ་༑་གཉིས་དང་བྲལ་བའོ་༑༑དེ་ལ་གཉིས་དང་བྲལ་བ་གང་ཞེ་ན་༑འདི་ལྟ་སྟེ༑་ནང་དང་༑་ཕྱི་རོལ་ཏུ་ཀུན་ཏུ་སྤྱོད་པ་མེད་པའོ་༑༑དེ་ལ་ནང་དང་ཕྱི་རོལ་ཏུ་ཀུན་ཏུ་སྤྱོད་པ་དེ་གང་ཞེ་ན་༑འདི་ལྟ་སྟེ་༑་མཉམ་པ་ཉིད་ལས་མི་གཡོ་བ
་༑་རབ་ཏུ་མི་གཡོ་བ་༑་རྣམ་པར་མི་གཡོ་བའོ་༑༑མཉམ་པ་ཉིད་གང་ཞེ་ན་༑བདག་མཉམ་པ་ཉིད་ནས་མཡ་ངན་ལས་འདས་པ་མཉམ་པ་ཉིད་ཀྱི་བར་དུའོ་༑༑དེ་ཅིའི་ཕྱིར་ཞེ་ན་༑འདི་ལྟ་སྟེ་༑་བདག་དང་༑་མྱ་ངན་ལས་འདས་པ་གཉིས་ཀ་ཡང་སྟོང་པའི་ཕྱིར་རོ་༑༑དེ་གཉིས་ཀ་ཅིས་སྟོང་ཞེ་ན་༑མིང་དུ་བརྗོད་པ་དེ་གཉིས་སྟོང་སྟེ་༑དེ་དག་ཀྱང་ཡོ
ངས་སུ་མ་གྲུབ་པའོ་༑དེ་ལྟར་མཉམ་པ་ཉིད་མཐོང་བ་དེས་ནད་ཉིད་གཞན་མ་ཡིན་༑་སྟོང་པ་ཉིད་གཞན་དུ་མི་བྱེད་དེ་༑ནད་ཉིད་སྟོང་པ་ཉིད་དོ་༑༑

