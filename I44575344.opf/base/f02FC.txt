དེ་ལ་བཅིངས་པ་གང་༑་གྲོལ་བ་གང་ཞེ་ན་༑ཐབས་མེད་པར་སྲིད་པའི་གྲོལ་བ་ཡོངས་སུ་འཛིན་པ་ནི་བྱང་ཆུབ་སེམས་དཔའི་བཅིངས་པའོ་༑༑ཐབས་ཀྱིས་སྲིད་པའི་འགྲོ་བར་འཇུག་པ་ནི་གྲོལ་བའོ་༑༑ཐབས་མེད་པས་བསམ་གཏན་དང་༑་ཏིང་ངེ་འཛིན་དང་༑་སྙོམས་པར་འཇུག་པར་རོ་མྱང་བ་ནི་བྱང་ཆུབ་སེམས་དཔའི་བཅིངས་བའོ་༑༑ཐབས་ཀྱིས་བསམ་གཏ
ན་དང་༑་ཏིང་ངེ་འཛིན་གྱི་རོ་མྱང་བ་ནི་གྲོལ་བའཨོ་༑༑ཐབས་ཀྱིས་མ་ཟིན་པའི་ཤེས་རབ་ནི་བཅིངས་པའོ་༑༑ཐབས་ཀྱིས་ཟིན་པའི་ཤེས་རབ་ནི་གྲོལ་བའོ་༑་༑ཤེས་རབ་ཀྱིས་མ་ཟིན་པའི་ཐབས་ནི་བཅིངས་པའོ་༑༑ཤེས་རབ་ཀྱིས་ཟིན་པའི་ཐབས་ནི་གྲོལ་བའོ་༑༑

