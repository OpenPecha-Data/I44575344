བཀའ་མཆིད་དེ་བགྱིས་པ་དང་༑ལི་ཙ་བཱི་དྲི་མ་མེད་པར་གྲགས་པ་དེ་མཆིས་ནས་བདག་ལ་འདི་སྐད་དུརིགས་ཀྱི་བུ་༑་འདི་ལ་བརྒྱ་བྱིན་ཡིན་སྙམ་དུ་འདུ་ཤེས་མ་སྐྱེད་ཅིག་༑འདི་ནི་བདུད་སྡིག་ཅན་ཏེ་༑་ཁྱོད་ལ་ཅོ་དྲི་བའི་ཕྱིར་འོངས་ཀྱིབརྒྱ་བྱིན་ནི་མ་ཡིནནོ་ཞེས་མཆིའོ་༑༑

དེ་ནས་ལི་ཙ་བཱི་དྲི་མ་མེད་པར་གྲགས་པས་བདུད་སྡིག་ཅན་དེ་ལ་འདི་སྐད་དུ་༑བདུད་སྡིག་ཅན་༑་ལྷའི་བུ་མོ་འདི་རྣམས་དགེ་སྦྱོང་ཤཱ་ཀྱའི་སྲས་ལ་ནི་རུང་བ་མ་ཡིན་གྱི་༑་ང་ལ་བྱིན་ཅིག་ཅེས་བགྱིས་པ་དང་༑

དེ་ནས་བདུད་སྡིག་ཅན་འཇིགས་ཤིང་སྐྲག་ནས་མི་དགའ་སྟེ་༑ལི་ཙ་བཱི་དྲི་མ་མེད་པར་གྲགས་པ་འདིས་བདག་ལ་བསླུས་སུ་འོང་ངོ་ཞེས་དེམི་སྣང་བར་བགྱི་བར་འཚལ་བ་མ་ནུས་ཏེ་༑་རྫུ་འཕྲུལ་ཐམས་ཅད་བསྟན་ཀྱང་མི་སྣང་བར་མ་ནུས་སོ་༑༑དེ་ནས་བར་སྣང་ལས་སྒྲ་བྱུང་སྟེ་༑སྡིག་ཅན་ཁྱོད་ཀྱིས་ལྷའི་བུ་མོ་འདི་རྣམས་སྐྱེས་བུ་ད
མ་པ་འདི་ལ་ཕུལ་ཅིག་དང་༑་གདོད་བདག་གི་གནས་སུ་འགརོ་ནུས་པར་འགྱུར་རོ་༑༑དེ་ནས་བདུད་སྡིག་ཅན་འཇིགས་ཤིང་སྐྲག་ནས་མི་འཚལ་བཞིན་དུ་ལྷའི་བུ་མོ་དེ་རྣམས་ཕུལ་ལོ་༑༑

